---
title: Niet-vervangbare tokens (NFT's)
description: Een overzicht van NFT's op Ethereum
lang: nl
template: use-cases
emoji: ":frame_with_picture:"
sidebar: true
sidebarDepth: 2
image: ../../../../assets/infrastructure_transparent.png
alt: Een Eth-logo dat via een hologram wordt weergegeven.
summaryPoint1: Een manier om iets unieks te vertegenwoordigen als een op Ethereum gebaseerd activum.
summaryPoint2: NFT's geven meer macht aan contentmakers dan ooit tevoren.
summaryPoint3: Mogelijk gemaakt door slimme contracten op de Ethereum-blockchain.
preMergeBanner: true
---

NFT's veroveren momenteel de wereld van digitale kunst en verzamelobjecten. Digitale kunstenaars zien hun leven veranderen dankzij de enorme verkoop aan nieuw crypto-publiek. Beroemdheden doen ook mee omdat ze een nieuwe kans zien om in contact te komen met fans. Maar digitale kunst is slechts één manier om NFT's te gebruiken. Eigenlijk kunnen ze worden gebruikt om eigendom van unieke activa te vertegenwoordigen, zoals een eigendomsbewijs voor een item in het digitale of fysieke domein.

Als Andy Warhol eind jaren negentig zou zijn geboren, zou hij waarschijnlijk Campbell's Soup een NFT genoemd hebben. Het is slechts een kwestie van tijd voordat Kanye een assortiment Yeezys op Ethereum zet. En op een dag kan het bezit van uw auto bewezen worden met een NFT.

## Wat is een NFT? {#what-are-nfts}

NFT's zijn tokens die we kunnen gebruiken om eigendom van unieke items te vertegenwoordigen. Ze laten ons zaken als kunst, verzamelobjecten en zelfs onroerend goed tokeniseren. Ze kunnen slechts één officiële eigenaar tegelijk hebben en ze zijn beveiligd door de Ethereum-blockchain – niemand kan de eigendomsdossiers wijzigen of een nieuwe NFT creëren door te kopiëren/plakken.

NFT staat voor 'non-fungible token'. Niet-fungibel is een economische term die u kunt gebruiken om dingen zoals uw meubels, een songbestand of uw computer te beschrijven. Deze dingen kunnen niet door andere voorwerpen worden gewisseld, omdat ze unieke eigenschappen hebben.

Fungible items kunnen daarentegen wel worden uitgewisseld omdat hun waarde ze definieert in plaats van hun unieke eigenschappen. ETH of dollars zijn bijvoorbeeld fungibel omdat 1 ETH / $ 1 USD verwisselbaar is voor een andere 1 ETH / $ 1 USD.

<YouTube id="Xdkkux6OxfM" />

## Het internet van activa {#internet-of-assets}

NFT's en Ethereum lossen een aantal van de problemen op die op dit moment op het internet voorkomen. Naarmate alles digitaler wordt, is er een noodzaak om de eigenschappen van fysieke voorwerpen zoals schaarste, uniekheid en bewijs van eigenaarschap te herhalen. En dan hebben we het nog niet eens over het feit dat digitale items vaak alleen werken in de context van hun product. U kunt bijvoorbeeld geen mp3 van iTunes opnieuw verkopen, of u kunt loyaliteitspunten van een bedrijf niet inwisselen voor krediet van een ander platform, zelfs als er een markt voor is.

Dit is hoe het internet van NFT's in vergelijking met het internet dat de meesten van ons tegenwoordig gebruiken, eruitziet...

### Een vergelijking {#nft-comparison}

| Het NFT-internet                                                                                                                                                                                                                       | Het internet vandaag                                                                                                                                                                         |
| -------------------------------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------- |
| NFT's zijn digitaal uniek, geen twee NFT's zijn hetzelfde.                                                                                                                                                                             | Een kopie van een bestand, zoals een .mp3 of .jpg, is hetzelfde als het origineel.                                                                                                           |
| Elke NFT moet een eigenaar hebben; dit is open voor het publiek en gemakkelijk te verifiëren door iedereen.                                                                                                                            | Eigendomsgegevens van digitale items worden opgeslagen op servers die worden beheerd door instellingen – meestal gesloten voor het publiek.                                                  |
| NFT's zijn compatibel met alles wat is gebouwd met Ethereum. Een NFT-ticket voor een evenement kan worden verhandeld op elke Ethereum-marktplaats, voor een totaal andere NFT. U zou een kunstwerk kunnen verhandelen voor een ticket! | Bedrijven met digitale voorwerpen moeten hun eigen infrastructuur opbouwen. Bijvoorbeeld een app die digitale tickets afgeeft voor evenementen zou zijn eigen ticket-exchange moeten bouwen. |
| Content-makers kunnen hun werk overal verkopen en hebben toegang tot een wereldwijde markt.                                                                                                                                            | Makers zijn afhankelijk van de infrastructuur en distributie van de platforms die ze gebruiken. Hiervoor zijn vaak voorwaarden en geografische beperkingen van kracht.                       |
| Creators kunnen eigendomsrechten op hun eigen werk behouden en direct volgrecht claimen.                                                                                                                                               | Platforms, zoals muziekstreamingservices, behouden het grootste deel van de winst uit de verkoop.                                                                                            |
| Voorwerpen kunnen op verrassende manieren worden gebruikt. U kunt bijvoorbeeld digitaal kunstwerk gebruiken als onderpand in een gedecentraliseerde lening.                                                                            |                                                                                                                                                                                              |

### Voorbeelden van NFT's {#nft-examples}

De NFT-wereld is relatief nieuw. In theorie is het toepassingsgebied van de NFT's zaken die uniek zijn en waarneembaar eigendom vereisen. Hier zijn enkele voorbeelden van NFT's die vandaag de dag bestaan, zodat u een idee krijgt:

- [Een uniek digitaal kunstwerk](https://foundation.app/artworks)
- [Een unieke sneaker in een limited edition modelijn](https://www.metagrail.co/auctions/91cf83fb-3477-4155-aae8-6dcb9b853397)
- [Een in-game item](https://market.decentraland.org/)
- [Een essay](https://zora.co/0x517bab7661C315C63C6465EEd1b4248e6f7FE183/145)
- [Een digitaal verzamelobject](https://www.larvalabs.com/cryptopunks/details/1)
- [Een domeinnaam](https://app.ens.domains/name/ethereum.eth)
- [Een ticket dat u toegang geeft tot een evenement](https://www.yellowheart.io/)
- [Koop goederen uit de echte wereld](https://www.tangible.store/)
- [Gefractioneerd onroerend goed](https://realt.co/)
- [Graadcertificaten](https://www.degreecert.com/)
- [Muziekroyalty's via NFT's](https://opulous.org/)
- [Move-2-earn](https://yeticoineth.com/about.html)
- [Digitale identiteit](https://photochromic.io/)

### ethereum.org-voorbeelden {#ethereum-org-examples}

We gebruiken NFT's om terug te geven aan onze bijdragers en we hebben zelfs onze eigen NFT-domeinnaam.

#### POAP's (aanwezigheidsbewijsprotocol) {#poaps}

Als u een bijdrage levert aan ethereum.org, kunt u een POAP-NFT claimen. Dit zijn verzamelobjecten die bewijzen dat u heeft deelgenomen aan een evenement. Sommige crypto-meetups hebben POAP's gebruikt als een vorm van ticket voor hun evenementen. [Meer over bijdragen](/contributing/#poap).

![ethereum.org POAP](./poap.png)

#### ethereum.eth {#ethereum-dot-eth}

Deze website heeft een alternatieve domeinnaam, mogelijk gemaakt door NFT's, **ethereum.eth**. Ons `.org`-adres wordt centraal beheerd door een aanbieder van domeinnaamsystemen (DNS), terwijl ethereum`.eth` is geregistreerd op Ethereum via de Ethereum Name Service (ENS). Het is ons eigendom en wordt ook beheerd door ons. [Bekijk ons ENS-record](https://app.ens.domains/name/ethereum.eth)

[Meer over ENS](https://app.ens.domains)

## Hoe werken NFT's? {#how-nfts-work}

NFT's zijn anders dan ERC-20-tokens, zoals DAI of LINK, omdat elke individuele token volledig uniek en niet deelbaar is. NFT's geven de mogelijkheid om eigendom van een uniek stuk digitale data toe te wijzen of op te eisen, te traceren door de blockchain van Ethereum te gebruiken als openbaar grootboek. Een NFT wordt uit digitale objecten gemaakt als een weergave van digitale of niet-digitale activa. Een NFT zou bijvoorbeeld kunnen zijn:

- Digitale kunst:
  - GIF's
  - Verzamelobjecten
  - Muziek
  - Video's
- Objecten uit de echte wereld:
  - Documenten van een auto
  - Tickets voor een evenement in de echte wereld
  - Getokeniseerde facturen
  - Juridische documenten
  - Handtekeningen
- En nog veel meer opties om creatief mee te worden!

Een NFT kan maar één eigenaar tegelijk hebben. Eigendom wordt beheerd door middel van het unieke ID en de metadata die door geen ander token gerepliceerd kunnen worden. NFT's worden aangemaakt door middel van slimme contracten die eigendom toewijzen en de overdraagbaarheid van de NFT's beheren. Wanneer iemand een NFT creëert of maakt, voert hij code uit die is opgeslagen in slimme contracten die voldoen aan verschillende normen, zoals ERC-721. Deze informatie wordt toegevoegd aan de blockchain waar de NFT wordt beheerd. Het maakproces, vanaf een hoog niveau, heeft de volgende stappen doorlopen:

- Creëren van een nieuw blok
- Informatie valideren
- Opname van informatie in de blockchain

NFT's hebben enkele speciale eigenschappen:

- Elke geslagen token heeft een uniek id dat direct is gekoppeld aan één Ethereum-adres.
- Ze zijn niet direct verwisselbaar met andere tokens 1:1. Bijvoorbeeld 1 ETH is precies hetzelfde als een andere ETH. Dit is niet het geval bij NFTs.
- Elke token heeft een eigenaar en deze informatie is gemakkelijk te verifiëren.
- Ze zijn te vinden op Ethereum en kunnen op elke NFT-markt van Ethereum worden gekocht en verkocht.

Met andere woorden, als u een NFT*bezit*:

- U kunt gemakkelijk bewijzen dat u hem bezit.
  - Bewijzen dat u een NFT bezit, lijkt erg op het bewijzen dat u ETH in uw account heeft.
  - Laten we bijvoorbeeld zeggen dat u een NFT koopt, en de eigendom van het unieke token wordt overgedragen aan uw portemonnee via uw openbare adres.
  - Het token bewijst dat uw kopie van het digitale bestand het origineel is.
  - Uw privé-sleutel is bewijs van eigendom van het origineel.
  - De publieke sleutel van de maker van de content dient als een certificaat van authenticiteit voor dat specifieke digitale artefact.
    - De publieke sleutel van de makers is in wezen een permanent onderdeel van de geschiedenis van het token. De publieke sleutel van de maker kan aantonen dat het token dat u houdt is gemaakt door een bepaald individu, op deze manier draagt dit bij aan de marktwaarde ervan (vs een vervalst examplaar).
  - Een andere manier om te denken over het bewijzen dat u de eigenaar van het NFT bent, is door berichten te ondertekenen om te bewijzen dat u de eigenaar bent van de privé-sleutel achter het adres.
    - Zoals hierboven vermeld, is uw privé-sleutel het bewijs van eigendom van het origineel. Dit laat ons zien dat de privé-sleutels achter dat adres het NFT controleren.
    - Een ondertekend bericht kan worden gebruikt als bewijs dat u uw eigen privé-sleutels bezit zonder ze aan iemand te onthullen en daarmee wordt bewezen dat u ook de eigenaar van het NFT bent!
- Niemand kan het op enigerlei wijze manipuleren.
- U kunt het verkopen, en in sommige gevallen zal de oorspronkelijke maker hierdoor doorverkooproyalty's verdienen.
- Of u kunt het voor altijd houden, terwijl u ervan verzekerd bent dat uw activa beveiligd zijn door uw portemonnee op Ethereum.

En als u een NFT _maakt_:

- U kunt gemakkelijk bewijzen dat u de maker bent.
- U bepaalt de schaarste.
- U kunt royalty's verdienen telkens wanneer het verkocht wordt.
- U kunt het verkopen op elke NFT-markt of peer-to-peer. U bent niet gebonden aan een enkel platform en ook niet genoodzaakt om een tussenpersoon te regelen.

### Schaarsheid {#scarcity}

De maker van een NFT beslist over de schaarste van zijn bezit.

Neem bijvoorbeeld een kaartje voor een sportevenement. Net zoals een organisator van een evenement kan kiezen hoeveel tickets hij wil verkopen, kan de maker van een NFT beslissen hoeveel replica's er bestaan. Soms gaat het om exacte replica's, zoals 5000 algemene toelatingskaartjes. Soms worden er replica's gemaakt die zeer vergelijkbaar zijn, maar elk lichtjes verschillend van elkaar, zoals een ticket met een toegewezen zitplaats. In een ander geval wil de maker misschien een NFT maken waarbij slechts één wordt gemaakt als een speciaal zeldzaam verzamelobject.

In deze gevallen zou elk NFT nog steeds een unieke identificatie hebben (zoals een streepjescode op een traditioneel "ticket"), met slechts één eigenaar. De beoogde schaarste van de NFT is van belang en is de beslissing van de maker. De maker kan van plan zijn elke NFT volledig uniek te maken om schaarste te creëren, of heeft redenen om enkele duizenden replica's te produceren. Onthoud dat deze informatie openbaar is voor het publiek.

### Royalty's {#royalties}

Sommige NFT's betalen automatisch royalty's uit aan hun makers wanneer ze verkocht worden. Dit is nog steeds een zich ontwikkelend concept, maar het is een van de krachtigste. De oorspronkelijke eigenaren van [EulerBeats Originals](https://eulerbeats.com/) verdienen een royalty van 8 procent elke keer dat het NFT wordt doorverkocht. En sommige platforms, zoals [Foundation](https://foundation.app) en [Zora](https://zora.co/), ondersteunen royalty's voor hun artiesten.

Dit is volledig automatisch zodat makers gewoon achterover kunnen leunen en royalty's kunnen verdienen, terwijl hun werk van persoon tot persoon wordt verkocht. Op dit moment is het uitzoeken van royalty's zeer handmatig en onnauwkeurig. Veel makers krijgen niet betaald wat ze zouden moeten krijgen. Als uw NFT een royalty ingeprogrammeerd heeft, zult u nooit iets mislopen.

## Waar worden NFT's voor gebruikt? {#nft-use-cases}

Hier is meer informatie over de beter ontwikkelde use-cases en visies voor NFT's op Ethereum.

- [Digitale content](#nfts-for-creators)
- [Game-items](#nft-gaming)
- [Domeinnamen](#nft-domains)
- [Fysieke items](#nft-physical-items)
- [Investeringen en als onderpand](#nfts-and-defi)

<Divider />

### Inkomsten maximaliseren voor makers {#nfts-for-creators}

Het grootste gebruik van NFT's op dit moment is op het gebied van van digitale content. Dat komt omdat die industrie momenteel niet goed werkt. Content-makers zien hun winsten en inkomstenpotentieel opgeslokt worden door platforms.

Een kunstenaar die werkt op een sociaal netwerk verdient geld voor het platform dat advertenties verkoopt aan de volgers van de artiesten. Ze krijgen in ruil daarvoor aandacht, maar aandacht betaalt de rekeningen niet.

NFT's ondersteunen een nieuwe auteurseconomie, waar de makers het eigendom van hun content niet overdragen aan de platforms die ze gebruiken om deze te publiceren. Eigendom zit in de content zelf.

Wanneer ze hun content verkopen, gaat het geld direct naar hen. Als de nieuwe eigenaar vervolgens het NFT verkoopt, kan de oorspronkelijke maker zelfs automatisch royalty's ontvangen. Dit is gegarandeerd elke keer dat het verkocht wordt, omdat het adres van de maker deel uitmaakt van de metadata van het token - metadata die niet aangepast kunnen an worden.

<InfoBanner shouldSpaceBetween emoji=":eyes:">
  <div>Verken, koop of maak uw eigen NFT-kunst/-verzamelobjecten...</div>
  <ButtonLink to="/dapps/?category=collectibles">
    Verken NFT-kunst
  </ButtonLink>
</InfoBanner>

#### Het kopieer/plak-probleem {#nfts-copy-paste}

Brompotten noemen vaak het feit dat NFT's "dom zijn", meestal door een foto te tonen van iemand die een screenshot maakt van een NFT-kunstwerk. "Kijk, nu heb ik die afbeelding gewoon gratis!" zeggen ze zelfgenoegzaam.

Dat klopt, ja. Maar maakt het googlen van een afbeelding van Picasso's Guernica u de nieuwe eigenaar van een miljoenen waard zijnd kunstwerk?

Uiteindelijk is het bezit van het echte schilderij net zo waardevol als de markt het maakt. Hoe meer een stuk content via het scherm wordt gegrepen, gedeeld en in het algemeen gebruikt, des te meer waarde het zal krijgen.

De eigenaar zijn van een verifieerbaar ding zal altijd meer waarde hebben dan wanneer dit niet het geval is.

<Divider />

### Boosten van gaming-potentieel {#nft-gaming}

NFT's hebben veel interesse gekregen van game-ontwikkelaars. NFT's kunnen registers van eigendom verstrekken voor in-game items, zorgen voor in-game besparingen en de spelers veel voordelen bieden.

In veel reguliere games kunt u items kopen die u in uw game kunt gebruiken. Maar als dat item een NFT was, zou u uw geld kunnen terugverdienen door het door te verkopen wanneer u klaar bent met de game. U kunt zelfs winst maken als dat item populairder wordt.

Voor game-ontwikkelaars – als emittenten van het NFT – kunnen ze een royalty verdienen telkens wanneer een item opnieuw verkocht wordt op de open markt. Dit creëert een wederzijds voordeliger bedrijfsmodel waarin zowel spelers als ontwikkelaars verdienen via de secundaire NFT-markt.

Dit betekent ook dat als een game niet meer wordt onderhouden door de ontwikkelaars, de items die u heeft verzameld van u blijven.

Uiteindelijk kunnen de items waar u voor strijdt in de game, langer bestaan dan de games zelf. Zelfs als een game niet langer wordt onderhouden, zullen uw items altijd onder uw controle blijven. Dit betekent dat in-game items digitaal memorabilia worden en een waarde buiten de game krijgen.

Decentraland, een virtual reality game, laat u zelfs NFT's kopen die virtuele stukken land vertegenwoordigen die u kunt gebruiken zoals u maar wilt.

<InfoBanner shouldSpaceBetween emoji=":eyes:">
  <div>Bekijk Ethereum-games, mogelijk gemaakt door NFT's...</div>
  <ButtonLink to="/dapps/?category=gaming">
    Verken NFT-games
  </ButtonLink>
</InfoBanner>

<Divider />

### Ethereum-adressen gedenkwaardiger maken {#nft-domains}

De Ethereum Name Service gebruikt NFT's om uw Ethereum-adres een makkelijker te onthouden naam te geven zoals `mywallet.eth`. Dit betekent dat u iemand kunt vragen om u ETH te sturen via `mywallet.eth` in plaats van `0x123456789.....`.

Dit werkt op een soortgelijke manier als een websitedomeinnaam die een IP-adres memorabeler maakt. En net als domeinen hebben ENS-namen een waarde, meestal gebaseerd op lengte en relevantie. Met ENS heeft u geen domeinregistratie nodig om de overdracht van eigenaarschap te vergemakkelijken. In plaats daarvan kunt u uw ENS-namen verhandelen op een NFT-marktplaats.

Uw ENS-naam kan:

- Cryptocurrency en andere NFT's ontvangen.
- Verwijzen naar een gedecentraliseerde website, zoals [ethereum.eth](https://ethereum.eth.link). [Meer over het decentraliseren van uw website](https://docs.ipfs.io/how-to/websites-on-ipfs/link-a-domain/#domain-name-service-dns)
- Sla willekeurige informatie op, inclusief profielinformatie zoals e-mailadressen en Twitter-handles.

<Divider />

### Fysieke items {#nft-physical-items}

De tokenisatie van fysieke items is nog niet zo ontwikkeld als hun digitale tegenhangers. Maar er zijn tal van projecten die de tokenisatie van onroerend goed, éénsoortige modeartikelen en meer verkennen.

Aangezien NFT's in wezen aktes zijn, kunt u op een dag een auto of woning kopen met behulp van ETH en de akte als een NFT terugontvangen (in dezelfde transactie). Naarmate de dingen in toenemende mate high-tech worden, is het niet moeilijk om u een wereld voor te stellen waar uw Ethereum-portemonnee de sleutel tot uw auto of huis wordt – waarbij uw deur wordt ontgrendeld door het cryptografische bewijs van eigendom.

Met waardevolle activa zoals auto's en eigendommen die te vertegenwoordigen zijn in Ethereum, kunt u NFT's gebruiken als onderpand in gedecentraliseerde leningen. Dit is vooral handig als u niet contant of crypto-rijk bent, maar fysieke items in uw bezit heeft. [Meer over DeFi](/defi/)

<Divider />

### NFT's en DeFi {#nfts-and-defi}

De NFT-wereld en de wereld van [gedecentraliseerde financiën (DeFi)](/defi/) beginnen op een aantal interessante manieren samen te werken.

#### Door NFT ondersteunde leningen {#nft-backed-loans}

Er zijn DeFi-applicaties waarmee u geld kunt lenen door onderpand te gebruiken. U kunt bijvoorbeeld 10 ETH als onderpand gebruiken zodat u 5000 DAI ([een stablecoin](/stablecoins/)) kunt lenen. Dit garandeert dat de kredietgever wordt terugbetaald - als de lener de DAI niet terugbetaalt, wordt het onderpand naar de kredietgever gestuurd. Niet iedereen heeft echter genoeg crypto om het als onderpand te gebruiken.

Projecten beginnen in plaats daarvan NFT's als onderpand te onderzoeken. Stelt u zich voor dat vroeger een zeldzame CryptoPunk NFT had gekocht – deze kunnen duizenden in waarde zijn gestegen tegen de huidige prijzen. Door dit als onderpand te stellen, heeft u toegang tot een lening met dezelfde regelset. Als u de DAI niet terugbetaalt, wordt uw CryptoPunk als onderpand naar de kredietgever gestuurd. Dit zou uiteindelijk kunnen werken met alles waarvan u een token maakt net als een NFT.

En dit is niet moeilijk op Ethereum, omdat beide werelden (NFT en DeFi) dezelfde infrastructuur delen.

#### Fractioneel eigendom {#fractional-ownership}

NFT-makers kunnen ook "aandelen" maken voor hun NFT. Dit geeft investeerders en fans de mogelijkheid om een deel van een NFT te bezitten zonder dat ze de hele token hoeven te kopen. Dit brengt nog meer mogelijkheden met zich mee voor zowel makers als verzamelaars van NFT's.

- Gefractioneerde NFT's kunnen worden verhandeld op [DEX's](/defi/#dex) zoals Uniswap, niet alleen [NFT-markten](/dapps?category=collectibles). Dat betekent meer kopers en verkopers.
- De totale prijs van een NFT kan worden bepaald door de prijs van de fracties ervan.
- U heeft meer kans om een deel van een NFT te bezitten en te profiteren van items waar u om geeft. Het is dus moeilijker om geen NFT's te bezitten als gevolg van de prijzen.

Dit is nog steeds experimenteel, maar u kunt meer leren over fractioneel NFT-eigendom op de volgende exchanges:

- [NIFTEX](https://landing.niftex.com/)
- [NFTX](https://gallery.nftx.org/)

In theorie wordt hiermee de mogelijkheid ontgrendeld om een deel van een Picasso te bezitten. U zou een aandeelhouder worden in een Picasso NFT, wat betekent dat u inspraak zou hebben in zaken zoals het delen van inkomsten. Het is zeer waarschijnlijk dat u binnenkort, door het bezitten van een fractie van een NFT, in een gedecentraliseerde autonome organisatie (DAO) wordt opgenomen voor het beheer van die asset.

Dit zijn door Ethereum mogelijk gemaakte organisaties die vreemdelingen, zoals mondiale aandeelhouders van een asset, in staat stellen veilig te coördineren, zonder noodzakelijkerwijs de andere mensen te hoeven vertrouwen. Dat is omdat er geen cent kan worden uitgegeven zonder groepsgoedkeuring.

Zoals we al zeiden, is dit een opkomende ruimte. NFT's, DAO's, gefragmenteerde tokens ontwikkelen zich allemaal in verschillend tempo. Maar al hun infrastructuur bestaat en kan gemakkelijk samenwerken omdat ze allemaal dezelfde taal spreken: Ethereum. Dus houd deze ruimte in de gaten.

[Meer over DAO's](/dao/)

### Certificaten van authenticiteit {#certificates}

Bedrijven die vervalste certificaten voor universitaire diploma's aanbieden zijn naar verluidt een miljardenindustrie die door NFT's kan worden bestreden. NFT's kunnen een veilige en snelle manier zijn om iemands diplomagegevens te verifiëren.

[In Zuid-Korea geeft één universiteit al graadcertificaten af als een NFT](https://forkast.news/headlines/south-korea-nfts-graduates-hoseo/), met de hoop dat de NFT's de toegang tot administratieve diensten zullen verbeteren en vervalsing of wijziging van de graad zullen voorkomen. [Trinity Business School (TBS) in Ierland is ook van plan om NFT's aan te bieden vanaf 2023](https://trinitynews.ie/2022/04/business-school-to-offer-degree-nfts/).

<Divider />

## Ethereum en NFTs {#ethereum-and-nfts}

Ethereum maakt het mogelijk dat NFT's werken om een aantal redenen:

- De transactiegeschiedenis en tokenmetadata zijn publiekelijk verifieerbaar – het is eenvoudig om de geschiedenis van het eigendom te bewijzen.
- Zodra een transactie is bevestigd, is het bijna onmogelijk om die gegevens te manipuleren om het eigenaarschap te "stelen".
- NFT-handel kan peer-to-peer plaatsvinden zodat dat er platforms nodig zijn die grote percentages in rekening kunnen brengen als compensatie.
- Alle Ethereum-producten delen dezelfde "backend". Met andere woorden, alle Ethereum-producten kunnen elkaar gemakkelijk begrijpen - dit maakt NFT's draagbaar verspreid over alle producten. U kunt een NFT kopen gekoppeld aan een product en het gemakkelijk verkopen gekoppeld aan een ander product. Als maker kunt u uw NFT's op meerdere producten tegelijk laten noteren - elk product heeft de meest recente eigendomsinformatie.
- Ethereum is nooit uitgeschakeld, wat betekent dat uw tokens altijd beschikbaar zijn om te verkopen.

## De milieueffecten van NFT's {#environmental-impact-nfts}

NFT's worden steeds populairder, wat betekent dat ze ook onder meer toezicht komen te staan – met name over hun koolstofvoetafdruk.

Een paar dingen ter verduidelijking:

- NFT's vergroten niet direct de koolstofvoetafdruk van Ethereum.
- De manier waarop Ethereum uw fondsen en activa veilig houdt is op het moment energie-intensief, maar dit wordt binnenkort verbeterd.
- Eenmaal verbeterd, zal de koolstofvoetafdruk van Ethereum 99,95 procent beter zijn, waardoor het energiezuiniger wordt dan veel bestaande industrieën.

Om dit verder uit te leggen zullen we een beetje technischer moeten worden, dus heb hier enig geduld voor...

### Geef de NFT's niet de schuld {#nft-qualities}

Het hele NFT-ecosysteem werkt omdat Ethereum gedecentraliseerd en veilig is.

Gedecentraliseerd betekent dat u en iedereen kan verifiëren dat u iets bezit. Dit alles zonder de bewaring toe te vertrouwen of toe te kennen aan een derde partij die naar eigen goeddunken zijn regels kan opleggen. Het betekent ook dat uw NFT draagbaar is verspreid over veel verschillende producten en markten.

Veilig betekent dat niemand uw NFT kan kopiëren/plakken of stelen.

Deze kwaliteiten van Ethereum maken het digitaal bezit van unieke items en het krijgen van een eerlijke prijs voor uw content mogelijk. Maar dat kost wel geld. Blockchains zoals Bitcoin en Ethereum zijn op dit moment energie-intensief omdat er veel energie nodig is om deze kwaliteiten te behouden. Als het gemakkelijk was om de geschiedenis van Ethereum te herschrijven om NFT's of cryptovaluta te stelen, dan zou het systeem instorten.

#### Het werk voor het slaan van uw NFT {#minting-nfts}

Wanneer u een NFT slaat, moeten er een paar dingen gebeuren:

- Het moet worden bevestigd als een asset op de blockchain.
- Het accountsaldo van de eigenaar moet worden bijgewerkt om die asset op te nemen. Vervolgens is het mogelijk om de asset te verhandelen of verifieerbaar te "bezitten".
- De transacties die het bovenstaande bevestigen moeten worden toegevoegd aan een blok en "geïmmortaliseerd" worden in de blockchain.
- Het blok moet door iedereen in het netwerk worden bevestigd als "juist". Deze consensus neemt de noodzaak voor tussenpersonen weg omdat het netwerk akkoord gaat met het bestaan van uw NFT en met het feit dat het van u is. En het is in de blockchain zodat iedereen het kan controleren. Dit is een van de manieren waarop Ethereum de NFT-makers helpt om hun inkomsten te maximaliseren.

Al deze taken worden uitgevoerd door miners. En ze laten de rest van het netwerk weten over uw NFT en wie de eigenaar is. Dit betekent dat mining zo moeilijk mogelijk moet zijn, anders zou iedereen kunnen beweren dat hij eigenaar is van het NFT dat u zojuist heeft geslagen en het eigendom op frauduleuze wijze kunnen overdragen. Er zijn veel stimulansen om ervoor te zorgen dat miners eerlijk handelen.

[Meer over mining](/developers/docs/consensus-mechanisms/pow/)

#### Uw NFT beveiligen met mining {#securing-nfts}

De moeilijkheid van mining komt voort uit het feit dat er veel rekenkracht nodig is om nieuwe blokken in de chain te maken. Belangrijk is dat blokken consequent worden aangemaakt, niet alleen wanneer ze nodig zijn. Ze worden ongeveer om de 12 seconden aangemaakt.

Dit is belangrijk om Ethereum sabotagebestendig te houden, een van de kwaliteiten die NFT's mogelijk maakt. Hoe meer blokken in de chain, hoe veiliger de chain is. Als uw NFT in blok #600 werd gemaakt en een hacker zou dit proberen te stelen door de data aan te passen, zou de digitale vingerafdruk van alle daaropvolgende blokken ook veranderen. Dat betekent dat iedereen die Ethereum-software draait, het direct kan detecteren en voorkomen dat het gebeurt.

Dit betekent echter dat de rekenkracht voortdurend moet worden gebruikt. Het betekent ook dat een blok met 0 NFT-transacties nog ongeveer dezelfde koolstofvoetafdruk zal hebben, omdat de rekenkracht nog steeds zal worden verbruikt om het te creëren. Andere niet-NFT transacties zullen de blokken vullen.

#### Blockchains zijn energie-intensief op dit moment. {#blockchains-intensive}

Dus ja, er is een koolstofvoetafdruk gekoppeld aan het maken van blokken door te minen - en dit is ook een probleem voor blockchains zoals Bitcoin - maar het is niet direct de schuld van NFT's.

Veel miners gebruiken hernieuwbare energiebronnen of ongebruikte energie op afgelegen locaties. En er is ook het argument dat de industrieën die door NFT's en cryptovaluta's verstoord worden, ook enorme koolstofvoetafdrukken hebben. Maar alleen omdat bestaande industrieën slecht zijn, betekent niet dat we niet moeten proberen beter te zijn.

En dat doen we ook. Ethereum evolueert om Ethereum (en dus NFT's) energiezuiniger te maken. En dat was altijd het plan.

We zijn hier niet om de ecologische voetafdruk van mining te verdedigen, in plaats daarvan willen we uitleggen hoe alles beter wordt.

### Een groenere toekomst... {#a-greener-future}

Sinds het bestaan van Ethereum is de energieconsumptie van mining een enorm aandachtsgebied voor ontwikkelaars en onderzoekers. En de visie is er altijd op gericht geweest om deze consumptie zo snel mogelijk te vervangen. [Meer over Ethereums visie](/upgrades/vision/)

Deze visie wordt nu uitgedragen.

#### Een groener Ethereum {#greener-ethereum}

Ethereum doorloopt momenteel een reeks upgrades die mining zullen vervangen door [staking](/staking/). Dit zal de rekenkracht als beveiligingsmechanisme verwijderen en de koolstofvoetafdruk van Ethereum verminderen met ~99,95%<sup>[^1]</sup>. In deze wereld gebruiken stakers geld in plaats van rekenkracht om het netwerk te beveiligen.

De energiekosten van Ethereum zullen de kosten voor het beheren van een thuiscomputer worden, vermenigvuldigd met het aantal nodes in het netwerk. Als er 10.000 nodes in het netwerk zitten en de kosten voor het runnen van een thuiscomputer bedragen ongeveer 525 kWh per jaar. Dat is 5.250.000 kWu<sup>[^1]</sup> per jaar voor het hele netwerk.

We kunnen dit gebruiken om de toekomst van Ethereum te vergelijken met een mondiale dienst zoals Visa. 100.000 Visa-transacties gebruiken 149 kWu energie<sup>[^2]</sup>. In proof-of-stake Ethereum zou datzelfde aantal transacties 17,4 kWu energie kosten of circa 11% van de totale energie<sup>[^3]</sup>. Dat is zonder rekening te houden met de vele optimalisaties waaraan parallel wordt gewerkt in de consensuslaag en shardketens, zoals [rollups](/glossary/#rollups). Voor 100.000 transacties zou dat zo weinig als 0,1666666667 kWu kunnen zijn.

Belangrijk is dat dit de energie-efficiëntie verbetert en tegelijkertijd de decentralisatie en veiligheid van Ethereum behoudt. Veel andere blockchains maken mogelijk al gebruik van een of andere vorm van staking, maar ze worden beveiligd door een paar selecte stakers, niet de duizenden die Ethereum zal hebben. Hoe meer decentralisatie, hoe veiliger het systeem.

[Meer over energieschattingen](#footnotes-and-sources)

_We hebben de basisvergelijking met Visa gegeven om uw inzicht in het proof-of-stake Ethereum-energiegebruik een uitgangspunt te geven met behulp van een bekende naam. In de praktijk is het echter niet echt juist om te vergelijken op basis van het aantal transacties. Ethereum heeft een tijdgebonden energieverbruik. Als Ethereum van de ene minuut op de andere meer of minder transacties zou doen, zou het energieverbruik hetzelfde blijven._

_Het is ook belangrijk om te onthouden dat Ethereum meer doet dan alleen financiële transacties. Het is een platform voor applicaties, dus een eerlijkere vergelijking kan zijn ten opzichte van vele bedrijven/industrieën, waaronder Visa, AWS en meer!_

#### Tijdlijnen {#timelines}

Het proces is al begonnen. [De Beacon Chain](/upgrades/beacon-chain/), de eerste upgrade, verscheen in december 2020. Dit vormt de basis voor staking door stakers toe te staan om deel te nemen aan het systeem. De volgende stap die relevant is voor energie-efficiëntie is het samenvoegen van de huidige keten (die door miners beveiligd is) in de Beacon Chain (waar mining niet meer nodig is). Tijdlijnen kunnen in dit stadium niet precies zijn, maar er wordt geschat dat dit ergens in 2022 zal gebeuren. Dit proces staat bekend als de merge (voorheen aangeduid als de docking). [Meer over de merge](/upgrades/merge/).

<ButtonLink to="/upgrades/">
  Meer over Ethereum-upgrades
</ButtonLink>

## Bouwen met NFT's {#build-with-nfts}

De meeste NFT's zijn gebouwd met een consistente standaard bekend als [ERC-721](/developers/docs/standards/tokens/erc-721/). Er zijn echter andere normen die u wellicht wilt bekijken. De [ERC-1155](https://blog.enjincoin.io/erc-1155-the-crypto-item-standard-ac9cf1c5a226) standaard staat semi-vervangbare tokens toe, wat vooral handig is in de gaming-wereld. En recenter is [EIP-2309](https://eips.ethereum.org/EIPS/eip-2309) voorgesteld om het slaan van NFT's veel efficiënter te maken. Deze standaard staat u toe om er zoveel te slaan als u wilt in een enkele transactie!

## Lees verder {#further-reading}

- [Crypto art data](https://cryptoart.io/data) - Richard Chen, automatisch bijgewerkt
- [OpenSea: the NFT Bible](https://opensea.io/blog/guides/non-fungible-tokens/) – _Devin Fizner, 10 januari 2020_
- [A beginner's guide to NFTs](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) – _Linda Xie, januari 2020_
- [Everything you need to know about the metaverse](https://foundation.app/blog/enter-the-metaverse) – _Foundation-team, foundation.app_
- [Nee, cryptokunstenaars schaden de planeet niet](https://medium.com/superrare/no-cryptoartists-arent-harming-the-planet-43182f72fc61)
- [A country's worth of power, no more](https://blog.ethereum.org/2021/05/18/country-power-no-more/) – _Carl Beekhuizen, 18 mei 2021_

<Divider />

### Voetteksten en bronnen {#footnotes-and-sources}

Dit verklaart hoe we zijn gekomen tot onze bovenstaande energieschattingen. Deze schattingen gelden voor het netwerk als geheel en zijn niet alleen voorbehouden voor het proces van creëren, kopen en verkopen van NFT's.

#### 1. 99.95% energiezuiniger minen {#fn-1}

De vermindering van het energieverbruik met 99,95% van een door mining beveiligd systeem naar een door staking beveiligd systeem, wordt berekend met behulp van de volgende gegevensbronnen:

- 44,49 TWh jaarlijkse elektrische energie wordt verbruikt door het minen van Ethereum - [Digiconomist](https://digiconomist.net/ethereum-energy-consumption)

- De gemiddelde desktopcomputer, alles wat nodig is om proof-of-stake uit te voeren, gebruikt 0,06 kWh energie per uur - [Silicon Valley-elektriciteitsgrafiek](https://www.siliconvalleypower.com/residents/save-energy/appliance-energy-use-chart) (Sommige schattingen zijn iets hoger, 0,15 kWh)

Op het moment van schrijven zijn er 140.592 validators vanaf 16.405 unieke adressen. Aangenomen wordt dat daarvan 87.897 validators staken vanuit huis.

Men gaat ervan uit dat de gemiddelde persoon die staket vanuit huis een persoonlijke desktopcomputer van 100 Watt gebruikt om een gemiddelde van 5,4 validator-clients te draaien.

De 87.897 validators die staken vanuit huis geven ons 16.300 gebruikers die circa 1,64 megawatt aan energie verbruiken.

De rest van de validators wordt uitgevoerd door bewaring-stakers zoals exchanges en staking-diensten. Men kan ervan uitgaan dat zij 100 W per 5,5 validators gebruiken. Dit is een grove overschatting om aan de veilige kant te blijven.

In totaal verbruikt Ethereum op basis van proof-of-stake daarom iets in de trant van 2,62 megawatt, wat ongeveer hetzelfde is als een kleine Amerikaanse stad.

Dit is een vermindering van het totale energieverbruik met ten minste 99,95% ten opzichte van de schatting van de Digiconomist van 44,4 TWh per jaar die de Ethereum-miners momenteel verbruiken.

#### 2. Energieverbruik van Visa {#fn-2}

De kosten van 100.000 Visa-transacties is 149 kWu - [Gemiddeld energieverbruik van Bitcoin-netwerk per transactie in vergelijking met het VISA-netwerk vanaf 2020, Statista](https://www.statista.com/statistics/881541/bitcoin-energy-consumption-transaction-comparison-visa/)

In het jaar eindigend in september 2020 verwerkten ze 140.839.000.000 transacties - [Financiaal verslag K4 2020 van Visa](https://s1.q4cdn.com/050606653/files/doc_financials/2020/q4/Visa-Inc.-Q4-2020-Operational-Performance-Data.pdf)

#### 3. Energieverbruik voor 100.000 transacties op een geshard proof-of-stake netwerk {#fn-3}

Geschat wordt dat upgrades voor schaalbaarheid het netwerk toestaan om tussen de 25.000 en 100.000 transacties per seconde te verwerken, met [100.000 als het theoretische maximum op dit moment](https://ethereum-magicians.org/t/a-rollup-centric-ethereum-roadmap/4698).

[Vitalik Buterin over het potentieel voor transacties per seconde met sharding](https://twitter.com/VitalikButerin/status/1312905884549300224)

Minimaal zal sharding 64 keer de hoeveelheid transacties van vandaag de dag toestaan, die momenteel op ongeveer 15 transacties staat. Dat is de hoeveelheid shardketens (extra gegevens en capaciteit) die wordt geïntroduceerd. [Meer over shardketens](/upgrades/sharding/)

Dat betekent dat we kunnen inschatten hoelang het zal duren om 100.000 transacties te verwerken zodat we het kunnen vergelijken met het bovenstaande voorbeeld van Visa.

- `15 * 64 = 960` transacties per seconde.
- `100.000 / 960 = 104,2` seconden voor het verwerken van 100.000 transacties.

In 104,2 seconden zal het Ethereum-netwerk de volgende hoeveelheid energie gebruiken:

`1,44 kWu dagelijks gebruik * 10.000 netwerknodes = 14.400 kWu` per dag.

Er zijn 86.400 seconden in een dag, dus `14.400 / 86.400 = 0,1666666667 kWu` per seconde.

Als we dat vermenigvuldigen met de hoeveelheid tijd die het kost om 100.000 transacties te verwerken: `0.1666666667 * 104,2 = 17,3666666701 kWu`.

Dat is **11,6554809866%** van de energie die wordt verbruikt door dezelfde hoeveelheid Visa-transacties.

En vergeet niet dat dit gebaseerd is op het minimum aantal transacties dat Ethereum per seconde zal kunnen verwerken. Als Ethereum zijn potentieel van 100.000 transacties per seconde bereikt, zouden 100.000 transacties 0,1666666667 kWu verbruiken.

Met andere woorden, als Visa 140.839.000.000 transacties afhandelt waarbij 149 kWu verbruikt wordt per 100.000 transacties, is dat 209.850.110 kWu aan energie verbruikt voor het jaar.

Ethereum in één jaar verbruikt 5.256.000 kWu. Met een potentieel van 788.940.000.000 - 3.153.600.000.000 transacties verwerkt in die tijd.

<InfoBanner emoji=":evergreen_tree:">
  Als u denkt dat deze statistieken onjuist zijn of nauwkeuriger kunnen worden gemaakt, meld dan een probleem of PR. Dit zijn schattingen van het ethereum.org-team die zijn gemaakt met publiek toegankelijke informatie en het geplande Ethereum-ontwerp. Dit is geen officiële belofte van de Ethereum Foundation.
</InfoBanner>
